學而時習之，不亦悅乎？有朋自遠方來，不亦樂乎？人不知而不慍，不亦君子乎？其為人也孝悌而好犯上者，鮮矣。不好犯上而好作亂者，未之有也。君子務本，本立而道生。孝悌也者，其為仁之本與？巧言令色，鮮矣仁。吾日三省乎吾身。為人謀而不忠乎？與朋友交而不信乎？傳不習乎？道千乘之國，敬事而信，節用而愛人，使民以時。弟子入則孝，出則悌，謹而信，泛愛眾而親仁，行有餘力，則以學文。賢賢易色，事父母，能竭其力。事君，能致其身。與朋友交，言而有信。雖曰未學，吾必謂之學矣。君子不重則不威，學則不固。主忠信，無友不如己者，過則勿憚改。慎終追遠，民德歸厚矣。夫子至於是邦也，必聞其政。求之與？抑與之與？子貢曰夫子溫良恭儉讓以得之。夫子求之也，其諸異乎人之求之與？父在，觀其志。父沒，觀其行。三年無改於父之道，可謂孝矣。禮之用，和為貴。先王之道斯為美。小大由之，有所不行。知和而和，不以禮節之，亦不可行也。信近於義，言可復也。恭近於禮，遠恥辱也。因不失其親，亦可宗也。君子食無求飽，居無求安。敏於事而慎於言，就有道而正焉。可謂好學也已。貧而無諂，富而無驕。何如？子曰可也。未若貧而樂，富而好禮者也。子貢曰詩云如切如磋，如琢如磨。其斯之謂與？子曰賜也，始可與言詩已矣。告諸往而知來者。不患人之不己知，患不知人也。為政以德，譬如北辰，居其所，而眾星共之。詩三百篇，一言以蔽之，曰思無邪。導之以政，齊之以德，民免而無恥。導之以德，齊之以禮，有恥且格。吾十有五而志於學，三十而立，四十而不惑，五十而知天命，六十而耳順，七十而從心所欲不逾矩。無違。樊遲御，子告之曰孟孫問孝於我，我對曰無違。樊遲曰何謂也？子曰生，事之以禮，死，葬之以禮，祭之以禮。父母，唯其疾之憂。今之孝者，是謂能養，至於犬馬，皆能有養，不敬，何以別乎？色難。有事，弟子服其勞，有酒食，先生饌，曾是以為孝乎？吾與回言終日，不違如愚，退而省其私，亦足以發。回也不愚。視其所以，觀其所由，察其所安，人焉叟哉！人焉叟哉！溫故而知新，可以為師矣。君子不器。先行其言而後從之。君子周而不比，小人比而不周。學而不思則罔，思而不學則殆。攻乎異端，斯害也已。由，誨汝知之乎！知之為知之，不知為不知，是知也。多聞闕疑，慎言其餘，則寡尤。多見闕殆，慎行其餘，則寡悔。言寡尤，行寡悔，祿在其中矣。何為則民服？孔子對曰舉直錯諸枉，則民服；舉枉錯諸直，則民不服。使民敬忠以勸，如之何？子曰臨之以莊則敬，孝慈則忠，舉善而教不能則勸。子奚不為政？子曰書雲孝乎！惟孝友于兄弟，施於有政。是亦為政。奚其為為政！人而無信，不知其可也。大車無倪，小車無杌，其何以行之哉！十世可知也？子曰殷因與夏禮，所損益，可知也。周因於殷禮，所損益，可知也。其或繼周者，雖百世，可知也。非其鬼而祭之，諂也。見義不為，無勇也。八佾舞於庭，是可忍也，孰不可忍也！相維闢公，天子穆穆。奚取於三家之堂！人而不仁，如禮何！人而不仁，如樂何！大哉問！禮，與其奢也，寧儉，與其易也，甯戚。夷狄之有君，不如諸夏之無也。汝弗能救與？對曰不能。子曰嗚呼！曾謂泰山，不若林放乎！君子無所爭。必也射乎！揖讓而升，下而飲，其爭也君子。’巧笑倩兮，美目盼兮。’何謂也？子曰繪事後素。曰禮後乎？子曰起予者商也，始可以言詩已矣。夏禮吾能言之，杞不足徵也。殷禮吾能言之，宋不足徵也。文獻不足故也。足，則吾能徵之矣。諦，自既灌而往者，吾不欲觀之矣。不知也。知其說者之於天下也，其如示諸斯乎？指其掌。吾不與祭，如不祭。與其媚於奧，寧媚於灶也。何謂也？子曰不然。獲罪於天，無所禱也。周監於二代。鬱郁乎文哉，吾從周。孰謂鄒人之子知禮乎？入太廟，每事問。子聞之曰是禮也。射不主皮，為力不同科，古之道也。賜也，爾愛其羊，我愛其禮。事君盡禮，人以為諂也。君使臣，臣事君，如之何？孔子對曰君使臣以禮，臣事君以忠。關雎，樂而不淫，哀而不傷。夏后氏以鬆，殷人以柏，周人以慄。曰’使民戰慄。’子聞之曰成事不說，遂事不諫，既往不咎。管仲之器小哉！或曰管仲儉乎？曰管氏有三歸，官事不攝。焉得儉？然則管仲知禮乎？曰邦君樹塞門，管氏亦樹塞門。邦君為兩君之好，有反坫，管氏亦有反坫。管氏而知禮，孰不知禮？樂其可知也。始作，翕如也。從之，純如也，徼如也，繹如也。以成。君子之至於斯也，吾未嘗不得見也。從者見之。出曰二三子，何患於喪乎？天下無道也久矣，天將以夫子為木鐸。盡美矣，又盡善也。謂武盡美矣，未盡善也。居上不寬，為禮不敬，臨喪不哀。吾何以觀之哉！里仁為美。擇不處仁，焉得知！不仁者，不可以久處約，不可以長處樂。仁者安仁，知者利仁。唯仁者能好人，能惡人。苟志於仁矣，無惡也。富與貴，是人之所欲也，不以其道得之，不處也。貧與賤，是人這所惡也，不以其道得之，不去也。君子去仁，惡乎成名？君子無終食之間違仁，造次必於是，顛沛必於是。我未見好仁者，惡不仁者。好仁者無以尚之，惡不仁者其為仁矣，不使不仁者加乎其身。有能一日用力於仁矣乎，我未見力不足者。蓋有之矣，我未之見也。人之過也，各於其黨。觀過，斯知仁矣！朝聞道，夕死可矣。士志於道，而恥惡衣惡食者，未足與議也。君子之於天下也，無適也，無莫也，義之與比。君子懷德，小人懷土。君子懷刑，小人懷惠。放於利而行，多怨。能以禮讓為國乎，何有。不能以禮讓為國，如禮何？不患無位，患所以立。不患莫己知，求為可知也。參乎，吾道一以貫之。曾子曰唯。子出，門人問曰何謂也？曾子曰夫子之道，忠恕而已矣。君子喻於義，小人喻於利。見賢思齊焉，見不賢而內自省也。事父母幾諫，見志不從，又敬不違，勞而不怨。父母在，不遠遊，遊必有方。三年無改於父之道，可謂孝矣。父母之年，不可不知也。一則以喜，一則以懼。古者言之不出，恥恭之不逮也。以約失之者鮮矣。君子欲訥於言而敏於行。德不孤，必有鄰。事君數，斯辱矣。朋友數，斯疏矣。可妻也。雖在縲紲之中，非其罪也。以其子妻之。子謂南容邦有道，不廢，邦無道，免於刑戮。以其兄之子妻之。君子哉若人。魯無君子者，斯焉取斯。賜也何如？子曰汝器也。曰何器也？曰璉瑚也。雍也仁而不佞。子曰焉用佞。御人以口給，屢憎於人，不知其仁。焉用佞？吾斯之未能信。子說。道不行，乘桴浮於海，從我者其由與！子路聞之喜。子曰由也好勇過我，無所取材。子路仁乎？子曰不知也。又問。子曰由也，千乘之國，可使治其賦也。不知其仁也。求也何如？子曰求也，千室之邑，百乘之家，可使為之宰也。不知其仁也。赤也何如？子曰赤也，束帶立於朝，可使與賓客言也。不知其仁也。汝與回也孰愈？對曰賜也何敢望回。回也聞一以知十，賜也聞一以知二。子曰弗如也。吾與汝弗如也。朽木，不可雕也，糞土之牆，不可圬也。於予與何誅？始吾於人也，聽其言而信其行，今吾於人也，聽其言而觀其行。於予與改是。吾未見剛者。或對曰申倀。子曰倀也欲。焉得剛！我不欲人之加諸我也，吾亦欲無加諸人。子曰賜也，非爾所及也。夫子之文章，可得而聞也，夫子之言性與天道，不可得而聞也。孔文子何以謂之文也？子曰敏而好學，不恥下問，是以謂之文也。有君子之道四焉。其行己也恭，其事上也敬，其養民也惠，其使民也義。晏平仲善與人交，久而敬之。臧文仲居蔡，山節藻悅，何如其知也。令尹子文三仕為令尹，無喜色。三已之，無慍色。舊令尹之政，必以告新令尹。何如？子曰忠矣！曰仁矣乎？子曰未知。焉得仁？崔子弒齊君，陳文子有馬十乘，棄而違之。至於他邦，則曰’猶吾大夫崔子也。’違之，至一邦，則又曰’猶吾大夫崔子也。’違之。何如？子曰清矣。曰仁矣乎？曰未知。焉得仁？再，斯可矣！甯武子，邦有道，則知，邦無道，則愚。其知可及也，其愚不可及也。歸與，歸與！吾黨之小子狂簡，斐然成章，不知所以裁之。伯夷叔齊，不念舊惡，怨是用希。孰謂微生高直？或乞醢焉，乞諸其鄰而與之。巧言令色，足恭，左丘明恥之，丘亦恥之。匿怨而友其人，左丘明恥之，丘亦恥之。盍各言爾志？子路曰願車馬，衣輕裘，與朋友共，敝之而無憾。顏淵曰願無伐善，無施勞。子路曰願聞子之志。子曰老者安之，朋友信之，少者懷之。已矣乎！吾未見能見其過而內自訟者也。十室之邑，必有忠信如丘者焉，不如丘之好學也。雍也可使南面。仲弓問子桑伯。子曰可也簡。仲弓曰居敬而行簡，以臨其民，不亦可乎？居簡而行簡，無乃太簡乎？子曰雍之言然。弟子孰為好學？孔子對曰有顏回者好學，不遷怒，不貳過，不幸短命死矣！今也則亡，未聞好學者也。與之釜。請益。曰與之庚。冉子於其粟五秉，子曰赤之適齊也，乘肥馬，衣輕裘。吾聞之也，君子周急不繼富。原思為之宰，與之粟九百，辭。子曰毋以與爾鄰里鄉黨乎？犁牛之子鋅且角，雖欲勿用，山川其舍諸？回也其心三月不違仁，其餘則日月至焉而已矣。仲由可使從政也與？子曰由也果，於從政乎何有！曰賜也可使從政也與？曰賜也達，於從政乎何有！曰求也可使從政也與？曰求也藝，於從政乎何有！善為我辭焉。如有復我者，則吾必在汶上矣。命矣夫！斯人也，而有斯疾也！斯人也，而有斯疾也！賢哉回也！一簞食，一瓢飲，在陋巷，人不堪其憂，回也不改其樂。賢在回也！非不說子之道，力不足也。子曰力不足者，中道而廢。今汝畫。汝為君子儒，無為小人儒。汝得人焉爾乎？曰有澹臺明滅者，行不由徑，非公事，未嘗至於偃之室也。孟之反不伐。奔而殿，將入門，策其馬，曰’非敢後也，馬不進也。’不有祝跎之佞，而有宋朝之美，難乎免於今之世矣。誰能出不由戶，何莫由斯道也！質勝文則野，文勝質則史，文質彬彬，然後君子。人之生也直，罔之生也，幸而免。知之者不如好之者，好之者不如樂之者。中人以上，可以語上也，中人以下，不可以語上也。務民之義，敬鬼神而遠之，可謂知矣。問仁。子曰先難而後獲，可謂仁矣。知者樂水，仁者樂山；知者動，仁者靜；知者樂，仁者壽。齊一變，至於魯，魯一變，至於道。觚不觚，觚哉觚哉！仁者雖告之曰，井有仁焉，其從之也。子曰何為其然也。君子可逝也，不可陷也，可欺也，不可罔也。君子博學與於文，約之以禮，亦可以弗畔矣夫。予所否者，天厭之，天厭之！中庸之為德也，其至矣乎！民鮮久矣。如有博施於民，而能濟眾，何如？可謂仁乎？子曰何事於仁，必也聖乎！堯舜其猶病諸！夫仁者己欲立而立人，己欲達而達人。能近取譬，可謂仁之方也已。述而不作，信而好古，竊比我於老彭。默而識之，學而不厭，誨人不倦，何有於我哉！德之不修，學之不講，聞義不能徙，不善不能改，是吾憂也。甚矣，吾衰也久矣！吾不復夢見周公。志於道，據於德，依於仁，遊於藝。自行束脩以上，吾未嘗無誨焉。不憤不啟，不悱不發，舉一隅，不以三隅反，則不復也。用之則行，舍之則藏，唯我與爾有是夫。子路曰子行三軍，則誰與？子曰暴虎馮河，死而無悔者，吾不與也。必也臨事而懼，好謀而成者也。富而可求也，雖執鞭之士，吾亦為之，如不可求，從吾所好。齊，戰，疾。不圖為樂之至於斯也。夫子為衛君乎？子貢曰諾，吾將問之。入曰伯夷叔齊，何人也？曰古之賢人也。曰怨乎？曰求仁而得仁，又何怨？出曰夫子不為也。飯疏食，飲水，曲肱而枕之，樂亦在其中矣。不義而富且貴，於我如浮雲。加我數年，五十以學易，可以無大過矣。詩、書、執禮，皆雅言也。汝奚不曰其為人也，發憤忘食，樂以忘憂，不知老之將至云爾。我非生而知之者，好古，敏以求之者也。怪、力、亂、神。三人行，必有我師焉，擇其善者而從之，其不善者而改之。天生德於予，桓雎其如予何？二三子，以我為隱乎？吾無隱乎爾，吾無行而不與二三子者，是丘也。文、行、忠、信。聖人，吾不得而見之矣，得見君子者斯可矣。子曰善人，吾不得而見之矣，得見有恆者，斯可矣。亡而為有，虛而為盈，約而為泰，難乎有恆矣。蓋有不知而作之者，我無是也。多聞則其善者而從之，多見而識之，知之次也。與其進也，不與其退也。唯何甚。人潔己以進，與其潔也，不保其往也。仁遠乎哉？我欲仁，斯仁至矣。昭公知禮乎？孔子曰知禮。孔子退，揖巫馬期而進之，曰吾聞君子不黨，君子亦黨乎？君取於吳為同姓，謂之吳孟子。君而知禮，孰不知禮？巫馬期以告。子曰丘也幸。苟有過，人必知之。文，莫吾猶人也？躬行君子，則吾未之有得。若聖與仁，則吾豈敢。抑為之不厭，誨人不倦，則可謂云爾已矣。公西華曰正唯弟子不能學也。有諸？子路對曰有之。誄曰禱爾於上下神祗。子曰丘之禱久矣。奢則不孫，儉則固。與其不孫也，寧固。君子坦蕩蕩，小人長慼慼。泰伯，其可謂至德也已矣。三以天下讓，民無得而稱焉。恭而無禮則勞，慎而無禮則思，勇而無禮則亂，直而無禮則絞。君子篤於親，則民興於仁，故舊不遺，則民不偷。啟予足，啟予手。詩云’戰戰兢兢，如臨深淵，如履薄冰。’而今而後，吾知免夫小子。鳥之將死，其鳴也哀，人之將死，其言也善。君子所貴乎道者三動容貌，斯遠暴慢矣；正顏色，斯近信矣；出辭氣，斯遠鄙悖矣。籩豆之事，則有司存。以能問於不能，以多問於寡，有若無，實若虛，犯而不校，昔者吾友，嘗從事於斯矣！可以託六尺之孤，可以寄百里之命，臨大節而不可奪也，君子人與？君子人也。士不可以不弘毅，任重而道遠。仁以為己任，不亦重乎？死而後已，不亦遠乎？興於詩，立於禮，成於樂。民可使由之，不可使知之。好勇疾貧，亂也。人而不仁，疾之已甚，亂也。如有周公之才之美，使驕且吝，其餘不足觀也已。三年學，不至於谷，不易得也。篤信好學，守死善道。危邦不入，亂邦不居，天下有道則見，無道則隱。邦有道，貧且賤焉，恥也。邦無道，富且貴焉，恥也。不在其位，不謀其政。師摯之始，關雎之亂，洋洋乎盈耳哉！狂而不直，侗而不願，倥倥而不信，吾不知之矣。學如不及，猶恐失之。巍巍乎，舜禹之有天下也，而不與焉。大哉，堯之為君也。巍巍乎，唯天為大，唯堯則之。蕩蕩乎，民無能名焉。巍巍乎，其有成功也。煥乎，其有文章。予有亂臣十人。孔子曰才難，不其然乎？唐虞之際，於斯為盛，有婦人焉，九人而已。三分天下有其二，以服事殷，周之德，其可謂至德也已夫！禹，吾無間然矣。菲飲食而致孝乎鬼神，惡衣服而致美乎黻冕，卑宮室而盡力乎溝洫。禹，吾無間然矣！大哉孔子，博學而無所成名。子聞之，謂門弟子曰吾何執，執御乎，執射乎？吾執御矣。麻冕，禮也。今也純，儉，吾從眾。拜下，禮也。今拜乎上，泰也。雖違眾，吾從下。毋意、毋必、毋固、毋我。文王既沒，文不在茲乎。天之將喪斯文也，後死者不得與於斯文也；天之未喪斯文也，匡人其如予何！夫子聖者與？何其多能也。子貢曰固天縱之將聖，又多能也。子聞之，曰太宰知我乎。吾少也賤，故多能鄙事。君子多乎哉？不多也。牢曰子云吾不試，故藝。吾有知乎哉？無知也。有鄙夫問於我，空空如也，我叩其兩端而竭焉。鳳鳥不至，河不出圖，洛不出書，吾已矣夫！仰之彌高，鑽之彌堅，瞻之在前，忽焉在後。夫子循循然善誘人，博我以文，約我以禮。欲罷不能，既竭吾才，如有所立卓爾。遂欲從之，末由也已。久矣哉，由之行詐也。無臣而為有臣，吾誰欺，欺天乎？且予與其死於臣之手也，無寧死於二三子之手乎。且予縱不得大葬，予死於道路乎？有美玉於斯，溫櫝而藏諸？求善賈而沽諸？子曰沽之哉，沽之哉！我待賈者也。陋，如之何？子曰君子居之，何陋之有？吾自衛反魯，然後樂正，雅頌各得其所。出則事公卿，入則事父兄，喪事不敢不勉，不為酒困，何有於我哉？逝者如斯夫，不捨晝夜。吾未見好德如好色者也。譬如為山，未成一簣，止，吾止也。譬如平地，雖覆一簣，進，吾往也。語之而不惰者，其回也。惜乎！吾見其進也，未見其止也。苗而不秀者有矣夫，秀而不實者有矣夫。後生可畏。焉知來者之不如今也？四十五十而無聞焉，斯亦不足畏也已。法語之言，能無從乎？改之為貴。巽與之言，能無說乎？繹之為貴。說而不繹，從而不改，吾未如之何也已矣。主忠信，毋友不如己者，過則勿憚改。三軍可奪帥也，匹夫不可奪志也。衣敝韞袍，與衣狐貉者立，而不恥者，其由也與？不祈不求，何用不臧。子路終身誦之。子曰是道也，何足以臧？歲寒，然後知松柏之後凋也。知者不惑，仁者不憂，勇者不懼。可與共學，未可與適道；可與適道，未可與立；可與立，未可與權。未之思也。夫何遠之有！賓不顧矣。丘未達，不敢嘗。傷人乎？不問馬。於我殯。朋友之饋，雖車馬，非祭肉，不拜。山樑雌雉，時哉時哉！子路共之，三嗅而作。先進於禮樂，野人也。後進於禮樂，君子也。如用之，則吾從先進。從我於陳蔡者，皆不及門也。德行顏淵、閔子騫、冉伯牛、仲弓；言語宰我、子貢；政事冉有、季路；文學子游、子夏。回也，非助我者也。於吾言無所不說。孝哉，閔子騫。人不間於其父母昆弟之言。弟子孰為好學？孔子對曰有顏回者好學，不幸短命死矣。今也則亡。才不才，亦各言其子也。鯉也死，有棺而無槨。吾不徒行以為之槨。以吾從大夫之後，不可徒行也。噫！天喪予！天喪予！子慟矣。曰有慟乎？非夫人之為慟而誰為？不可。門人厚葬之。子曰回也視予猶父也，予不得視猶子也。非我也，夫二三子也。未能事人，焉能事鬼？敢問死？曰未知生，焉知死？若由也，不得其死然。仍舊貫，如之何？何必改作。子曰夫人不言，言必有中。由之瑟，奚為於丘之門？門人不敬子路。子曰由也升堂矣，未入於室也。師與商也孰賢？子曰師也過，商也不及。曰然則師愈與？子曰過猶不及。非吾徒也。小子鳴鼓而攻之可也。回也其庶乎。屢空。賜不受命，而貨殖焉，億則屢中。不踐跡，亦不入於室。論篤是與？君子者乎，色莊者乎？聞斯行諸？子曰有父兄在，如之何聞斯行之？冉有問聞斯行諸？子曰聞斯行之。公西華曰由也問聞斯行諸，子曰有父兄在。求也問聞斯行諸，子曰聞斯行之。赤也惑，敢問。子曰求也退，故進之；由也兼人，故退之。吾以汝為死矣。曰子在，回何敢死？仲由、冉求，可謂大臣與？子曰吾以子為異之問，曾由與求之問。所謂大臣者，以道事君，不可則止。今由與求也，可謂具臣矣。曰然則從之者與？子曰弒父與君，亦不從也。賊夫人之子。子路曰有民人焉，有社稷焉。何必讀書，然後為學。子曰是故惡夫佞者。以吾一日長乎爾，毋吾以也。居則曰不吾知也。如或知爾，則何以哉？子路率爾對曰千乘之國，攝乎大國之間，加之以師旅，因之以饑饉，由也為之，比及三年，可使有勇，且知方也。夫子哂之求，爾何如？對曰方六七十，如五六十，求也為之，比及三年，可使足民。如其禮樂，以俟君子。赤，爾何如？對曰非曰能之，願學焉。宗廟之事，如會同，端章甫，願為小相焉。點，爾何如？鼓瑟希，鏗爾，舍瑟而作，對曰異乎三子者之撰。子曰何傷乎？亦各言其志也。曰暮春者，春服既成，冠者五六人，童子六七人，浴乎沂，風乎舞雩，詠而歸。夫子喟然嘆曰吾與點也。三子者出，曾皙後，曾皙曰夫三子者之言何如？子曰亦各言其志也已矣。曰夫子何哂由也？曰為國以禮。其言不讓，是故哂之。唯求則非邦也與？安見方六七十如五六十而非邦也者？唯赤則非邦也與？宗廟會同，非諸侯而何？赤也為之小，孰能為之大！克己復禮為仁。一日克己復禮，天下歸仁焉。為仁由己，而由人乎哉？顏淵曰請問其目。子曰非禮勿視，非禮勿聽，非禮勿言，非禮勿動。顏淵曰回雖不敏，請事斯語矣。出門如見大賓，使民如承大祭，己所不欲，勿施於人，在邦無怨，在家無怨。仲弓曰雍雖不敏，請事斯語矣。仁者其言也仞。曰其言也仞，斯謂之仁已乎？子曰為之難，言之，得無仞乎？君子不憂不懼。曰不憂不懼，斯謂之君子已乎？子曰內省不疚，夫何憂何懼？人皆有兄弟，吾獨亡。子夏曰商聞之矣，死生有命，富貴在天。君子敬而無失，與人恭而有禮，四海之內，皆兄弟也。君子何患乎無兄弟也。浸潤之譖，膚受之訴，不行焉，可謂明也已矣。浸潤之譖，膚受之訴，不行焉，可謂遠也已矣。足食，足兵，民信之矣。子貢曰必不得已而去，於斯三者何先？曰去食。自古皆有死，民無信不立。君子質而已矣，何以文為？子貢曰惜乎，夫子之說君子也。駟不及舌。文，猶質也；質，猶文也。虎豹之槨，猶犬羊之槨。年飢，用不足，如之何？有若對曰合徹乎？曰二，吾猶不足，如之何其徹也？對曰百姓足，君孰與不足？百姓不足，君孰與足？主忠信，徙義，崇德也。愛之慾其生，惡之慾其死。既欲其生，又欲其死，是惑也。誠不以富，以祗以異。君君，臣臣，父父，子子。公曰善哉！信如君不君，臣不臣，父不父，子不子，雖有粟，吾得而食諸？片言可以折獄者，其由也與？子路無宿諾。聽訟，吾猶人也，必也使無訟乎。居之無倦，行之以忠。博學於文，約之以禮，亦可以弗畔矣夫。君子成人之美，不成人之惡。小人反是。政者正也，子帥以正，孰敢不正。苟子之不欲，雖賞之不竊。如殺無道，以就有道，何如？孔子對曰子為政，焉用殺。子欲善，而民善矣。君子之德風，小人之德草，草上之風，必偃。士何如，斯可謂之達矣。子曰何哉，爾所謂達者？子張對曰在邦必聞，在家必聞。子曰是聞也，非達也。夫達也者，質直而好義，察言而觀色，慮以下人。在邦必達，在家必達。夫聞也者，色取仁而行違，居之不疑，在邦必聞，在家必聞。敢問崇德修慝辨惑？子曰善哉問。先事後得，非崇德與？攻其惡，無攻人之惡，非修慝與？一朝之忿，忘其身以及其親，非惑與？愛人。問知。子曰知人。樊遲不達，子曰舉直錯諸枉，能使枉者直。樊遲推，見子夏曰向也吾見於夫子而問知，子曰舉直錯諸枉，能使枉者直。何謂也？子夏曰富哉言乎！舜有天下，選於眾，舉皋陶，不仁者遠矣。湯有天下，選於眾，舉伊尹，不仁者遠矣。子貢問友。子曰忠告而善道之，不可則止，無自辱焉。君子以文會友，以友輔仁。先之，勞之。請益。子曰無倦。先有司，赦小過，舉賢才。曰焉知賢才而舉之？曰舉爾所知，爾所不知，人其舍諸？衛君待子而為政，子將奚先？子曰必也正名乎。子路曰有是哉，子之迂也。奚其正？子曰野哉由也。君子於其所不知，蓋闕如也。名不正則言不順，言不順則事不成，事不成則禮樂不興，禮樂不興則刑罰不中，刑罰不中則民無所措手足。故君子名之必可言也，言之必可行也。君子於其言，無所苟而已矣。吾不如老農。請學為圃，曰吾不如老圃。樊遲出，子曰小人哉，樊須也。上好禮，則民莫敢不敬；上好義，則民莫敢不服；上好信，則民莫敢不用情。夫如是，則四方之民，襁負其子而至矣。焉用稼？誦詩三百，授之以政，不達，使於四方，不能專對，雖多，亦奚以為？其身正，不令而行；其身不正，雖令不從。魯衛之政，兄弟也。善居室，始有，曰苟合矣；少有，曰苟完矣；富有，曰苟美矣。庶矣哉。冉有曰既庶矣，又何加焉？曰富之。曰既富矣，又何加焉？曰教之。苟有用我者，期月而已可也，三年有成。善人為邦百年，亦可以勝殘去殺矣。誠哉，是言也。如有王者，必世而後仁。苟正其身矣，於從政乎何有？不能正其身，如正人何？何晏也？對曰有政。子曰其事也如有政，雖不吾以，吾其與聞之。一言而可以興邦，有諸？孔子對曰言不可以若是其幾也。人之言曰為君難，為臣不易。如知為君之難也，不幾乎一言而興邦乎？曰一言而喪邦，有諸？孔子對曰言不可以若是其幾也。人之言曰予無樂乎為君，唯其言而莫予違也。如其善而莫之違也，不亦善乎？如不善而莫之違也，不幾乎一言而喪邦乎？近者說，遠者來。無慾速，無見小利，欲速則不達，見小利則大事不成。吾黨有直躬者，其父攘羊，而子證之。孔子曰吾黨之直者異於是，父為子隱，子為父隱，直在其中矣。居處恭，執事敬，與人忠，雖之夷狄，不可棄也。何如斯可謂之士矣？子曰行己有恥，使於四方，不辱君命，可謂士矣。曰敢問其次。曰宗族稱孝焉，鄉黨稱悌焉。曰敢問其次。曰言必信，行必果，脛脛然小人哉，抑亦可以為次矣。曰今之從政者何如？子曰噫！鬥屑之人，何足算也。不得中行而與之，必也狂狷乎！狂者進取，狷者有所不為也。南人有言曰人而無恆，不可以作巫醫。善夫！不恆其德，或承之羞。子曰不佔而已矣。君子和而不同，小人同而不和。鄉人皆好之，何如？子曰未可也。鄉人皆惡之，何如？子曰未可也。不如鄉人之善者好之，其不善者惡之。君子易事而難說也。說之不以其道，不說也；及其使人也，器之。小人難事而易說也。說之雖不以道，說之；及其使人也，求備焉。君子泰而不驕，小人驕而不泰。剛毅木訥，近仁。何如斯可謂之士矣？子曰切切、緦緦、怡怡如也，可謂士矣。朋友切切緦緦，兄弟怡怡。善人教民七年，亦可以戒戎矣。以不教民戰，是謂棄之。邦有道，谷。邦無道，谷，恥也。可以為難矣。仁，則吾不知也。士而懷居，不足以為士矣。邦有道，危言危行，邦無道，危行言孫。有德者必有言，有言者不必有德；仁者必有勇，勇者不必有仁。羿善射，鏖盪舟，俱不得其死然，禹稷耕稼，而有天下。夫子不答。南宮适出，子曰君子哉若人，尚德哉若人。君子而不仁者有矣夫，未有小人而仁者也。愛之能勿勞乎？忠焉能無誨乎？為命，裨諶草創之，世叔討論之，行人子羽修飾之，東里子產潤色之。惠人也。問子西。曰彼哉彼哉。問管仲。曰人也奪伯氏駢邑三百，飯疏食，沒齒，無怨言。貧而無怨難，富而無驕易。孟公綽，為趙魏老則優，不可以為滕薛大夫。若臧武仲之知，公綽之不欲，卞莊子之勇，冉求之藝，文之以禮樂，亦可以為成人矣。曰今之成人者何必然。見利思義，見危授命，久要不忘平生之言，亦可以為成人矣。信乎夫子不言不笑不取乎。公明賈對曰以告者過也，夫子時然後言，人不厭其言。樂然後笑，人不厭其笑。義然後取，人不厭其取。子曰其然。豈其然乎！臧武仲，以防求為後於魯，雖曰不要君，吾不信也。晉文公譎而不正，齊桓公正而不譎。桓公殺公子糾，召忽死之，管仲不死。曰未仁乎？子曰管仲九合諸侯，不以兵車，管仲之力也。如其仁，如其仁！管仲非仁者與？桓公殺公子糾，不能死，又相之。子曰管仲相桓公，霸諸侯，一匡天下，民到於今受其賜。微管仲，吾其披髮左衽矣。豈若匹夫匹婦之為諒也，自經於溝瀆，而莫之知也。可以為文矣。夫如是，奚而不喪？孔子曰仲叔圉治賓客，祝砣治宗廟，王孫賈治軍旅，夫如是，奚其喪？其言之不怍，則為之也難。陳恆弒其君，請討之。公曰告夫三子。孔子曰以吾從大夫之後，不敢不告也。君曰告夫三子者。之三子告，不可。孔子曰以吾從大夫之後，不敢不告也。勿欺也，而犯之。君子上達，小人下達。古之學者為己，今之學者為人。夫子何為？對曰夫子欲寡其過而未能也。使者出，子曰使乎使乎！不在其位，不謀其政。君子思不出其位。君子恥其言而過其行。君子道者三，我無能焉。仁者不憂，知者不惑，勇者不懼。子貢曰夫子自道也。賜也賢乎哉，夫我則不暇。不患人之不己知，患其不能也。不逆詐，不億不信，抑亦先覺者，是賢乎！丘何為是棲棲者與？無乃為佞乎？孔子曰非敢為佞也，疾固也。驥不稱其力，稱其德也。以德報怨，何如？子曰何以報德？以直報怨，以德報德。莫我知也夫！子貢曰何為其莫知子也？子曰不怨天，不尤人，下學而上達，知我者其天乎！夫子固有惑志於公伯寮，吾力猶能肆諸市朝。子曰道之將行也與，命也；道之將廢也與，命也。公伯寮其如命何！賢者辟世，其次辟地，其次辟色，其次辟言。作者七人矣。奚自？子路曰自孔氏。曰是知其不可而為之者與？有心哉，擊磬乎？既而曰鄙哉，鏗鏗乎。莫己知也，斯已而已矣。深則厲，淺則揭。子曰果哉，末之難矣。書雲高宗諒陰，三年不言。何謂也？子曰何必高宗，古之人皆然。君薨，百官總己以聽於冢宰，三年。上好禮，則民易使也。修己以敬。曰如斯而已乎？曰修己以安人。曰如斯而已乎？曰修己以安百姓。修己以安百姓，堯舜其猶病諸？幼而不孫悌，長而無述焉，老而不死，是為賊。以杖叩其脛。益者與？子曰吾見其居於位也，見其與先生並行也，非求益者也，欲速成者也。俎豆之事，則嘗聞之矣。軍旅之事，未之學也。明日遂行。在陳絕糧，從者病，莫能興。子路慍見曰君子亦有窮乎？子曰君子固窮，小人窮斯濫矣。賜也，如以予為多學而識之者與？對曰然。非與？曰非也。予一以貫之。由，知德者鮮矣。無為而治者，其舜也與？夫何為哉。恭己正南面而已矣。言忠信，行篤敬，雖蠻貊之邦行矣。言不忠信，行不篤敬，雖州里行乎哉？立，則見其參於前也；在輿，則見其倚于衡也。夫然後行。子張書諸紳。直哉史魚。邦有道如矢，邦無道如矢。君子哉遽伯玉。邦有道則仕，邦無道則可卷而懷之。可與言而不與之言，失人；不可與言而與之言，失言。知者不失人，亦不失言。志士仁人，無求生以害仁，有殺身以成仁。工欲善其事，必先利其器。居是邦也，事其大夫之賢者，友其士之仁者。行夏之時，乘殷之輅，服周之冕，樂則韶舞。放鄭聲，遠佞人。鄭聲淫，佞人殆。人無遠慮，必有近憂。已矣乎！吾未見好德如好色者也。臧文仲，其竊位者與？知柳下惠之賢，而不與立也。躬自厚而薄則於人，則遠怨矣。不曰如之何如之何者，吾末如之何也已矣。群居終日，言不及義，好行小慧，難矣哉！君子義以為質，禮以行之，孫以出之，信以成之。君子哉！君子病無能焉，不病人之不己知也。君子疾沒世而名不稱焉。君子求諸己，小人求諸人。君子矜而不爭，群而不黨。君子不以言舉人，不以人廢言。有一言而可以終身行之者乎？子曰其恕乎！己所不欲，勿施於人。吾之於人也，誰毀誰譽。如有所譽者，其有所試矣。斯民也，三代之所以直道而行也。吾猶及史之闕文也，有馬者，借人乘之，今亡矣夫！巧言亂德，小不忍則亂大謀。眾惡之，必察焉；眾好之，必察焉。人能弘道，非道弘人。過而不改，是謂過矣。吾嘗終日不食，終夜不寢，以思，無益，不如學也。君子謀道不謀食。耕者，餒在其中矣；學也，祿在其中矣。君子憂道不憂貧。知及之，仁不能守之，雖得之，必失之。知及之，仁能守之，不莊以蒞之，則民不敬。知及之，仁能守之，莊以蒞之，動之不以禮，未善也。君子不可小知，而可大受也。小人不可大受，而可小知也。民之於仁也，甚於水火。水火，吾見蹈而死者矣，未見蹈仁而死者也。當仁不讓於師。君子貞而不諒。事君，敬其事而後其食。道不同，不相為謀。辭，達而已矣。階也。及席，子曰席也。皆坐，子告之曰某在斯，某在斯。師冕出，子張問曰與師言之，道與？子曰然。固相師之道也。季氏將有事於顓臾。孔子曰求，無乃爾是過與？夫顓臾，昔者先王以為東蒙主，且在邦域之中矣，是社稷之臣也，何以伐為？冉有曰夫子欲之，吾二臣者，皆不欲也。孔子曰求，周任有言曰陳力就列，不能者止。危而不持，顛而不扶，則將焉用彼相矣。且爾言過矣。虎兕出於柙，龜玉毀於櫝中，是誰之過與？冉有曰今夫顓臾，固而近於費，今不取，後世必為子孫憂。孔子曰求，君子疾夫舍曰欲之，而必為之辭。丘也，聞有國有家者，不患寡而患不均，不患貧而患不安，蓋均無貧，和無寡，安無傾。夫如是，故遠人不服，則修文德以來之。既來之，則安之。今由與求也，相夫子，遠人不服而不能來也，邦分崩離析而不能守也，而謀動干戈於邦內，吾恐季孫之憂，不在顓臾，而在蕭牆之內也。天下有道，則禮樂征伐自天子出；天下無道，則禮樂征伐自諸侯出。子諸侯出，蓋十世希不失矣。自大夫出，五世希不失矣。陪臣執國命，三世希不失矣。天下有道，則政不在大夫。天下有道，則庶人不議。祿之去公室，五世矣。政逮於大夫，四世矣。故夫三桓之子孫，微矣。益者三友，損者三友。友直，友諒，友多聞，益矣。友便辟，友善柔，友便佞，損矣。益者三樂，損者三樂。樂節禮樂，樂道人之善，樂多賢友，益矣。樂驕樂，樂佚遊，樂宴樂，損矣。伺於君子有三愆言未及之而言謂之躁，言及之而不言謂之隱，未見顏色而言謂之瞽。君子有三戒少之時，血氣未定，戒之在色；及其壯也，血氣方剛，戒之在鬥；及其老也，血氣既衰，戒之在得。君子有三畏畏天命，畏大人，畏聖人之言。小人不知天命而不畏也，狎大人，侮聖人之言。生而知之者上也，學而知之者次也，困而學之，又其次也。困而不學，民斯為下矣。君子有九思視思明，聽思聰，色思溫，貌思恭，言思忠，事思敬，疑思問，忿思難，見得思義。見善如不及，見不善如探湯。吾見其人矣，吾聞其語矣。隱居以求其志，行義以達其道，吾聞其語矣，吾未見其人也。齊景公有馬千駟，死之日，民無得而稱焉。伯夷叔齊，餓於首陽之下，民到於今稱之，其斯之謂與？子亦有異聞乎？對曰未也。嘗獨立，鯉趨而過庭，曰’學詩乎？’對曰’未也。’’不學詩，無以言。’鯉退而學詩。他日又獨立，鯉趨而過庭，曰’學禮乎？’對曰’未也。’’不學禮，無以立。’鯉退而學禮。聞斯二者。陳亢退而喜曰問一得三聞詩，聞禮，又聞君子之遠其子也。來，予與爾言。曰懷其寶，而迷其邦。可謂仁乎？曰不可。好從事而亟失時，可謂知乎？曰不可。日月逝矣，歲不我與。孔子曰諾。吾將仕矣。性相近也，習相遠也。唯上智與下愚不移。割雞焉用宰牛刀。子游對曰昔者偃也聞諸夫子曰’君子學道則愛人，小人學道則易使也。’子曰二三子，偃之言是也。前言戲之耳。末之也已，何必公山氏之之也！子曰夫召我者豈徒哉！如有用我者，吾其為東周乎！能行五者於天下，為仁矣。請問之。曰恭寬信敏惠。恭則不侮，寬則得眾，信則人任焉，敏則有功，惠則足以使人。昔者由也聞諸夫子曰親於其身為不善者，君子不入也。佛刖以中牟畔，子之往也如之何？子曰然。有是言也不曰堅乎，磨而不磷；不曰白乎，涅而不緇。吾其孢瓜也哉？焉能繫而不食。由也，汝聞六言六蔽矣乎？對曰未也。居，吾語汝。好仁不好學，其蔽也愚；好知不好學，其蔽也蕩；好信不好學，其蔽也賊；好直不好學，其蔽也絞；好勇不好學，其蔽也亂；好剛不好學，其蔽也狂。小子，何莫學夫詩？詩可以興，可以觀，可以群，可以怨。邇之事父，遠之事君。多識於鳥獸草木之名。汝為周南召南矣乎？人而不為周南召南，其猶正牆面而立也與？禮雲禮雲，玉帛云乎哉？樂雲樂雲，鐘鼓云乎哉？色厲而內荏，譬諸小人，其猶穿窬之盜也與？鄉愿，德之賊也。道聽而途說，德之棄也。鄙夫，可與事君也與哉？其未得之也，患得之；既得之，患失之。苟患失之，無所不至矣。古者民有三疾，今也或是之亡也。古之狂也肆，今之狂也蕩；古之矜也廉，今之矜也忿戾；古之愚也直，今之愚也詐而已矣。巧言令色，鮮矣仁。惡紫之奪朱也，惡鄭聲之亂雅樂也，惡利口之覆家邦者。予欲無言。子貢曰子如不言，則小子何述焉？子曰天何言哉。四時行焉，百物生焉。天何言哉！三年之喪，期已久矣。君子三年不為禮，禮必壞；三年不為樂，樂必崩。舊谷既沒，新谷既升，鑽燧改火，期可已矣。子曰食夫稻，衣夫錦，於汝安乎？曰安。汝安則為之。夫君子之居喪，食旨不甘，聞樂不樂，居處不安，故不為也。今汝安，則為之。宰我出，子曰予之不仁也。子生三年，然後免於父母之懷。夫三年之喪，天下之通喪也。予也有三年之愛於其父母乎？飽食終日，無所用心，焉矣哉！不有博弈者乎，為之猶賢乎已。君子尚勇乎？子曰君子義以為上，君子有勇而無義為亂，小人有勇而無義為盜。君子亦有惡乎？子曰有惡。惡稱人之惡者，惡居下流而訕上者，惡勇而無禮者，惡果敢而窒者。曰賜也亦有惡乎。惡敫以為知者，惡不孫以為勇者，惡訐以為直者。唯女子與小人為難養也。近之則不孫，遠之則怨。年四十而見惡焉，其終也已。殷有三仁焉。子未可以去乎？曰直道而事人，焉往而不三黜；枉道而事人，何必去父母之邦。若季氏則吾不能，以季孟之間待之。曰吾老矣，不能用也。孔子行。鳳兮鳳兮，何德之衰。往者不可諫，來者猶可追。已而已而，今之從政者殆而。孔子下，欲與之言，趨而避之，不得與之言。夫執輿者為誰？子路曰為孔丘。曰是魯孔丘與？曰是也。曰是知津矣。問於桀溺，桀溺曰子為誰？曰為仲由。曰是魯孔丘之徒與？對曰然。曰滔滔者天下皆是也，而誰以易之。且而與其從避人之士也，豈若從避世之士哉？猶而不輟。子路行以告，夫子憮然曰鳥獸不可與同群，吾非斯人之徒與而誰與？天下有道，丘不與易也。子見夫子乎？丈人曰四體不勤，五穀不分，孰為夫子？植其杖而耘。子路拱而立，止子路宿，殺雞為黍而食之，見其二子焉。明日，子路行以告，子曰隱者也。使子路反見之，至則行矣。子路曰不仕無義。長幼之節，不可廢也。君臣之義，如之何其廢之。欲潔其身，而亂大倫。君子之仕也，行其義也，道之不行，已知之矣。不降其志，不辱其身，伯夷、叔齊與？謂柳下惠、少連降志辱身矣。言中倫，行中慮，其斯而已矣。謂虞仲、夷逸隱居放言，身中清，廢中權。我則異於是，無可無不可。君子不施其親，不使大臣怨乎不以。故舊無大故，則不棄也。無求備於一人。伯達、伯適、仲突、仲忽、叔夜、叔夏、季隨、季媧。士見危致命，見得思義，祭思敬，喪思哀，其可已矣。執德不弘，信道不篤，焉能為有，焉能為亡？子夏云何？對曰子夏曰可者與之，其不可者拒之。子張曰異乎吾所聞。君子尊賢而容眾，嘉善而矜不能。我之大賢與，於人何所不容；我之不賢與，人將拒我，如之何其拒人也？雖小道，必有可觀者焉。致遠恐泥，是以君子不為也。日知其所亡，月無忘其所能，可謂好學也已矣。博學而篤志，切問而近思，仁在其中矣。百工居肆以成其事，君子學以致其道。小人之過也必文。君子有三變望之儼然，即之也溫，聽其言也厲。君子信而後勞其民，未信則以為厲己也。信而後諫，未信則以為謗己也。大德不逾閒，小德出入，可也。子夏之門人小子，當灑掃應對進退，則可矣。抑末也，本之則無，如之何？子夏聞之曰噫，言遊過矣！君子之道，孰先傳焉，孰後倦焉。譬諸草木，區以別矣。君子之道，焉可誣也。有始有卒者，其惟聖人乎？仕而優則學，學而優則仕。喪致乎哀而止。吾友張也，為難能也，然而未仁。堂堂乎張也，難與併為仁矣。吾聞諸夫子人未有自致者也，必也親喪乎？吾聞諸夫子孟莊子之孝也，其他可能也，其不改父之臣，與父之政，是難能也。上失其道，民散久矣。如得其情，則哀矜而勿喜。紂之不善，不如是之甚也。是以君子惡居下流，天下之惡皆歸焉。君子之過也，如日月之食焉。過也，人皆見之；更也，人皆仰之。仲尼焉學？子貢曰文武之道，未墮於地，在人。賢者識其大者，不賢者識其小者，莫不有文武之道焉，夫子焉不學，而亦何常師之有！子貢賢於仲尼。子服景伯以告子貢，子貢曰譬之宮牆。賜之牆也及肩，窺見室家之好。夫子之牆數仞，不得其門而入，不見宗廟之美，百官之富。得其門者或寡矣。夫子之雲，不亦宜乎？無以為也。仲尼，不可毀也。他人之賢者，丘陵也，猶可逾也。仲尼，日月也，無得而逾焉。人雖欲自絕，其何傷於日月乎？多見其不知量也。子為恭也，仲尼豈賢與子乎？子貢曰君子一言以為知，一言以為不知，言不可不慎也。夫子之不可及也，猶天之不可階而升也。夫子之得邦家者，所謂立之斯立，道之斯行，綏之斯來，勤之斯和。其生也榮，其死也哀。如之何其可及也？諮，爾舜，天之歷數在爾躬，允執其中。四海困窮，天祿永終。舜亦以命禹，曰予小子履，敢用玄牡，敢昭告於皇皇后帝，有罪不敢赦，帝臣不蔽，簡在帝心。朕躬有罪，無以萬方，萬方有罪，罪在朕躬。周有大賚，善人是富。雖有周親，不如仁人。百姓有過，在予一人。謹權量，審法度，修廢官，四方之政行焉。興滅國，繼絕世，舉逸民，天下之民歸心焉。所重民，食喪祭。寬則得眾，信則民任焉，敏則有功，公則說。何如，斯可以從政矣？子曰尊五美，屏四惡，斯可以從政矣。子張曰何謂五美？曰君子惠而不費，勞而不怨，欲而不貪，泰而不驕，威而不猛。子張曰何謂惠而不費？子曰因民之所利而利之，斯不亦惠而不費乎？擇可勞而勞之，又誰怨？欲仁得仁，又焉貪？君子無眾寡、無小大、無敢慢，斯不亦泰而不驕乎？君子正其衣冠，尊其瞻視，儼然人望而畏之，斯不亦威而不猛乎？子張曰何謂四惡？子曰不教而殺謂之虐，不戒視成謂之暴，慢令致期謂之賊，猶之與人也，出納之吝，謂之有司。不知命，無以為君子；不知禮，無以立也；不知言，無以知人也。